---
layout: post
title: Lagastigen
date: 2022-08-24 17:13:16
tags: 
  - Skåne
  - Halland
  - Småland
categories: 
  - Gammalsverige
---

Det urgamla färdstråk mellan Danmark och det inre Sverige, som har sitt namn av Lagan, börjar vid Öresund. Det börjar egentligen på två ställen, vid Sundet och vid Lagans mynning, där den viktiga kustvägen upp genom Halland och den naturliga hamnen i själva Lagaoset genom långliga tider har dragit trafiken till sig. Väsentligt sett är utgångspunkten densamma, det gamla danska väldets centrum och rikaste provinser utmed vattnet.

<div class="row mt-3">
    <div class="col-sm mt-3 mt-md-0">
        {% include figure.html path="assets/img/lagan-10-wtrpxl.jpg" class="img-fluid rounded z-depth-1" %}
    </div>
</div>
<div class="caption">
    Lagan nära Hamneda.
</div>

De stora samfällda betesområdena gick här under benämningen hed; det var Ylles hed, Kylte hed och så vidare. Med all säkerhet var de ofta bevuxna med ljung; redan på Hälsingborgsslätten mötte man de mörka, vidöppna ljunghedar som bredde ut sig över nästan hela Hallandsås, över de halländska kustbergen och på ömse sidor om den forna riksgränsen.
